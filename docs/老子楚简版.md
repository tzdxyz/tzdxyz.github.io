# 前言

《老子》又名《道德经》，是中华传统文化的经典著作，也是道家思想和道教的起源。现今主要有3个版本：
- 通行本，三国魏国王弼校订。
- 帛书本，西汉初年权贵利苍墓地出土。更加接近原著。部分章节与通行本有很大差异。
- 楚简本，湖北荆门郭店楚墓出土。时间最早。

本文为 楚简版《老子》，并按照个人理解进行了重新编排。

# 《老子》全文

## 论道

1
>有象混成，先天地生；清廖，独立不亥，可以为天下母。未知其名，字之曰道，吾强为之名曰大。大曰折，折曰转，转曰返。
>天大，地大，道大，王亦大。域中有四大，而王处一焉。
>人法地，地法天，天法道，道法自然。


2
>天地之间，其犹橐（tuó）管（籥yuè）与。虚而不屈，沖而愈出。
>至虚，恒也；守沖，笃也。
>万物旁作，居以顾复也。天道云云（员员、圆圆），各复其根。

作：发生。
橐：鼓风吹火的器具。风箱。
籥：管形乐器。
居以顾复：居以观察恢复。


3
>大方无隅，大器免成。大音希声，大象无形。 


4
>大成若缺，其用不敝。大盈若盅（zhong 1），其用不穷。大巧若拙，大呈若诎（qū），大直若曲。
>躁胜寒，静胜热，清静，为天下正。

敝：失败，衰败。
盅：器虛也。从皿中声。
诎：语塞。屈服，弯曲等。


## 修身

1
>罪莫厚于甚欲，咎莫佥（险）于欲得，祸莫大于不知足。知足之为足，此恒足矣。


2
>古之善为士者，必微妙玄通，深不可志，是以为之颂：豫乎其如冬涉川，犹乎其如畏四邻；严乎其如客，远乎其如释；屯乎其若业，沌乎其若浊。谁能浊以靖（静）者？将徐清；谁能牝以主者？将徐生。
>保此道者，不欲尚浧（盈）。

志：记忆。
牝：指雌性，或者山谷。


3
>为之者败之，执之者失之。圣人无为，故无败；无执，故无失。临事之纪：慎终如始。此无败事矣。（人之从事也，恒与其且成也败之。） 圣人欲不欲，不贵难得之货；教不教，复众之所过。是故圣人能专万物之自然，而弗能为。


4
>图难于其易，为大于其细。天下难事必作于易，天下大事必作于细。是以圣人终不为大，故能成其大。夫轻诺必寡信，多易必多难。是以圣人猷难之，故终无难。


5
>天下皆知美之为美，恶已；皆知善之为善，此斯不善已。有无之相生也，难易之相成也，长短之相形也，高下之相呈也，音声之相和也，先后之相随也。
>是以圣人居无为之事，行不言之教。万物作而弗治（始）也，为而弗志也，成而弗居也。夫唯弗居也，是以弗去。


6
>其安也，易持也；其未兆也，易谋也；其脆也，易判也；其微也，易散也。为之于其无有；治之于其未乱。合抱之木，生于毫末；九成之台，作于磊土；百仞之高，始于足下。 


7
>知之者弗言，言之者弗知。


8
>闭其兑，塞其门，和其广（光），同其尘，续其锐，解其忿，是谓玄同。故不可得而亲，亦不可得而疏，不可得而利，亦不可得而害，不可得而贵，亦不可得而贱，故为天下贵。

兑：口，或者表示说。


9
>含德之厚者，比于赤子。蜂蠆(chai 4)虺(hui 3)蛇弗螫，攫(jue 2)鸟猛兽弗搏。骨弱筋柔而握固，未知牝牡之合而阳怒，精之至也。终日号而不忧（嗄 shà），和之至也。和曰常（桐），知和曰明，隘（賹）生曰祥，心使气曰强。物壮（臧）则老，是谓不道。

阳怒：阴茎勃起。
号：哭。
常（桐）：指儿童。
祥：预兆（没有吉凶趋向）。
隘（賹）：指名利。
嗄：嗓音嘶哑


10
>名与身，孰亲？身与货，孰多？得与亡，孰病？甚爱，必大费；厚藏，必多亡？故知足，不辱；知止，不殆：可以长久。


11
>返也者，道之动也；弱也者，道之用也。天下之物生于有，（有）生于无。
>持而浧之，不若其已；揣而锐之，不可长保也。
>金玉浧室，莫能守也；贵富而骄，自遗咎也；功遂身退，天之道也。


12
>为学者日益，为道者日损。损之又损，以至于无为也。无为而无不为。绝学无忧。


13
>宠辱若惊，贵大患若身。何谓宠辱若惊？宠为下也，得之若惊，失之若惊，是谓宠辱若惊。何谓贵大患若身？吾所以有大患者，唯吾有身，及吾无身，有何患？故贵以身为天下，若可以托天下矣；爱以身为天下，若可以去天下矣。


14
>上士闻道，仅能行之。中士闻道，若存若亡。下士闻道，大笑之。弗大笑。不足以为道也。
>是以建言有之：明道如孛，夷道如类，进道如退。上德如谷，大白如辱，广德如不足，建德如偷，质真如渝。

孛bei4：混乱，相冲突。后作“悖”。
渝：改变。


15
>闭其门，塞其兑，终身不病。启其门，塞其事，终身不治。

兑：洞穴。一说解释为口。


16
>善建者不拔，善保者不脱，子孙以其祭祀不绝。
>修之身，其德乃真；修之家，其德有余。修之乡，其德乃长；修之邦，其德乃丰；修之天下，其德乃博。以身观身，以家观家，以乡观乡，以邦观邦，以天下观天下。吾何以知天下然？以此。


## 王德

1
>绝智弃辩，民利百倍。绝巧弃利，盗贼无有。绝伪弃虑，民复季子。三言以为文（辩）不足，故命之（或）呼（有所）嘱。视素保朴，少私寡欲。

素：白色的生绢。
朴：未加工的木材。


2
>江海所以能为百谷王，以其能为百谷下，是以能为百谷王。圣人之在民歬（前）也，以身后之；其在民上也，以言下之。
>其在民上也，民弗厚也；其在民前也，民弗害也；天下乐进而弗詀（zhan 1）（厌）。以其不争也，故天下莫能与之争。

厚：重视，推崇。
害：妒忌，害怕等心理不安定情绪。
詀：多言，戏谑。


3
>以道佐人主者，不欲以兵强于天下。善者果而已，不以取强。果而弗伐，果而弗骄，果而弗矜，是谓果而不强，其事好长。


4
>道恒无为也；候王如能守之，而万物将自化（为）。化（为）而欲作，将正（镇）之以无名之朴。夫亦将知足，知足以静，万物将自宾。


5
>大，小之；多，少之


6
>道恒无名，朴，虽小，天地弗敢臣。侯王如能守之，万物将自宾。
>天地相合也，以输甘露，民莫之命而自均焉。
>始制有名，名亦即有，夫亦将知之，知之所以不殆。
>譬道之在天下也，犹小谷之于江海。

谷：两山之间。


7
>以正之邦，以奇用兵，以无事取天下。吾何以知其然也？夫天（下）多忌讳而民弥判，民多利器而邦滋昏。人多智而奇物滋起，法物滋彰而盗贼多有。是以圣人之言曰：我无事而民自富，我无为而民自为，我好静而民自正，我欲不欲而民自朴。


8
>治人事天，莫若啬（sè）。夫唯啬，是以早。早，是谓重积德。重积德，则无不克。无不克，则莫知其极。莫知其极，则可以有国。有国之母，可以长久。是谓深根固柢，长生久视之道也。

啬：本义：收获谷物。引申为农民的，爱惜、节俭等。


9
>唯与呵，相去几何？美与恶，相去何若？人之所畏，亦不可以不畏人。


10
>大（太）上，下知有之；其次，亲誉之；其次，畏之；其次，侮之。信不足，安有不信。猷乎，其贵言也。成事遂功，而百姓谓我自然也。故大道废，安有仁义。智慧出，安有大伪。六亲不和，安有孝慈。邦家昏乱，安有贤（正）臣。

安：定，必定。


11
>执大象，天下往。往而不害，安平太。乐与饵，过客止。故道之出言，淡呵其无味也。视之不足见，听之不足闻，而不可既也。

既：食尽，完毕。


12
>君子居则贵左，用兵则贵右。兵者，不详之器也，不得已而用之。铦袭为上，弗美也。美之，是乐杀人。夫乐杀人，不可以得志于天下。故吉事上左，丧事上右。是以偏将军居左，上将军居右。言以丧礼居之也。

# 参考

[0]  廖名春, 郭店楚简老子校释.
[1]  [【老子对勘】郭店楚简《老子》释文 - 知乎](https://zhuanlan.zhihu.com/p/34127114)
